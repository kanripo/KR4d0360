# -*- mode: mandoku-view; -*-
#+TITLE: 孝詩
#+DATE: 2015-08-25 00:05:56.744303
#+PROPERTY: ID KR4d0360
#+PROPERTY: BASEEDITION WYG    
#+PROPERTY: JUAN 提要
<pb:KR4d0360_WYG_000-1a>¶
欽定四庫全書　　　　　集部四¶
　孝詩　　　　　　　　　别集類三(宋/)¶
　　提要¶
　　　　(臣/)等謹案孝詩一巻宋林同撰同字子真¶
　　　　號空齋福清人祖瑑直寶章閣父公遇字¶
　　　　養正䕃補寧化尉以不忍違親乞奉祠服闋¶
　　　　調户曺不就自營精舎以居扁曰寒齋同其¶
　　　　長子也與弟合字子常俱有隠操後元兵至¶
<pb:KR4d0360_WYG_000-1b>¶
　　　　福州抗節死之林希逸鬳齋續集中與其兄¶
　　　　弟贈答詩文甚多又有同所作壬申酬倡集¶
　　　　䟦今其書已佚惟此集猶傳前有淳祐庚戌¶
　　　　劉克莊序皆摭古今孝事毎事為一五言絶¶
　　　　句一首亦間有兩事合詠為一者其變例也¶
　　　　凡聖人之孝十首賢者之孝二百四十首仙¶
　　　　佛之孝十首異域之孝十首物類之孝十首¶
　　　　其間如唐李迥秀之類本為佞幸葢以一節¶
<pb:KR4d0360_WYG_000-2a>¶
　　　　取之至寒山子煮爺煮娘之類則愛無差等¶
　　　　之談録之不免於駁襍然大㫖主於敦飭人¶
　　　　倫感發天性未可以其詞㫖陳腐棄之况其¶
　　　　人始以孝著終以忠聞雖零篇斷什猶當珍¶
　　　　而惜之是固不僅以文章論矣案宋史忠義¶
　　　　傳稱林空齋失其名已為失考又誤以空齋¶
　　　　為同之子分一人為二人併云空齋舉進士¶
　　　　歴知縣考克莊序謂同兄弟俱未脱白又嘗¶
<pb:KR4d0360_WYG_000-2b>¶
　　　　曰年未四十慨然罷舉是同固未嘗舉進士¶
　　　　也又宋人劉麟瑞昭忠逸詠稱林處士同是¶
　　　　同固未嘗任知縣也且麟瑞詩内有血書矮¶
　　　　壁存吾節氣貫長虹任汝烹句又與史之嚙¶
　　　　指血書壁自誓不屈諸語相合然則死節者¶
　　　　為同而非同之子也明甚宋史殊為失實又¶
　　　　福建通志人物傳稱林同字子真公遇子元¶
　　　　兵至不屈死隠逸傳又稱林仝字子貞與弟¶
<pb:KR4d0360_WYG_000-3a>¶
　　　　合並有隱操至元中郡府上其行誼詔徴不¶
　　　　就合字子常云云其説又異然同合之俱為¶
　　　　公遇子已見原序同字子真合字子常已見¶
　　　　鬳齋集俱確鑿可信通志既以死難之林同¶
　　　　為公遇子則隱逸之林仝不得又曰弟合字¶
　　　　子常也且改同為仝改子真為子貞並屬㸃¶
　　　　畫音聲之變明為傳寫訛謬分為二人至曺¶
　　　　溶學海類編亦載孝詩一巻題長樂林同季¶
<pb:KR4d0360_WYG_000-3b>¶
　　　　野著名同而地與字俱異又不知其何所據¶
　　　　矣乾隆四十六年十月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR4d0360_WYG_000-4a>¶
孝詩原序¶
寒齋力辭聘召死於隱約子同合以表其阡旌其閭為¶
未足也行其書焉嗣其學焉同又摭載籍以來孝於父¶
母者事為一詩詩具一意各二韻二十字積至三百首¶
起邃古迄叔季兼取明天理未嘗泯也自聖賢至異域¶
異類並録見天性未嘗異也事陳而意新辭約而義溥¶
賢於烟雲月露之作逺矣始寒齋之事寳章也視調膳¶
裼襲之節以康其體躬場圃井臼之勞以裕其力人知¶
<pb:KR4d0360_WYG_000-4b>¶
寳章之勇退而不知其退之有以自樂也同合之事寒¶
齋也亦然昔曾元養參矣不如參之養晳石奮諸子恬¶
侯稍不逮建至孫而孝謹遂衰今石塘之林奕世家法¶
嗣守不墜有古人所難能者惜其弟兄俱未脱白脩於¶
家浮沉於閭里而已余嘗恨世儒率華過其實惟同華¶
實相副其操行葢漢孝亷之盛舉也詞藝亦唐進士之¶
髙選也頃艮齋謝公嘗彚孝史五十巻上之阜陵同此¶
詩他日必與謝公之史並行淳祐庚戌白露節前史官¶
<pb:KR4d0360_WYG_000-5a>¶
劉克莊序¶
